<!DOCTYPE html>
<html lang="fa">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>جزوه فیزیوپاتولوژی گوارش: بیماری‌های صفراوی - جلسه سیزدهم</title>
    <link rel="stylesheet" href="styles.css"> 
</head>
<body>
    <div class="container">
        <div class="nav-container">
            <button class="nav-button" onclick="window.location.href='12.html'">جلسه 12 (قبلی)</button>
            <button class="nav-button" onclick="alert('پایان این مجموعه از جلسات.'); return false;">جلسه بعدی</button> 
        </div>
        <header>
            <h1>جلسه سیزدهم: بیماری‌های سیستم صفراوی</h1>
            <p style="text-align: center; font-size: 0.9em; color: #777;">تهیه شده توسط مهدی رضایی - <a target="_blank" href="https://callmemahdi01.github.io/about">درباره</a></p>
        </header>

        <section id="biliary-anatomy-physiology">
            <h2>آناتومی و فیزیولوژی سیستم صفراوی</h2>
            <h3>آناتومی مجاری صفراوی</h3>
            <p>صفرا در کبد ساخته شده و از طریق مجاری صفراوی کوچک (کانالیکول‌ها) وارد مجاری صفراوی اصلی می‌شود. این مجاری به دو مجرای کبدی راست و چپ (Right & Left Hepatic Duct) تبدیل شده که با هم مجرای کبدی مشترک (Common Hepatic Duct) را تشکیل می‌دهند. صفرا سپس در کیسه صفرا ذخیره می‌شود. مجرای سیستیک (Cystic Duct)، کیسه صفرا را به مجرای کبدی مشترک متصل می‌کند. پس از اتصال این دو، مجرای صفراوی مشترک (Common Bile Duct - CBD) ایجاد می‌شود. CBD در نهایت وارد دوازدهه (قسمت دوم) شده و شیره پانکراس نیز همراه با صفرا از طریق آمپول واتر (Ampulla of Vater) به روده باریک تخلیه می‌شود. آگاه بودن از این آناتومی به پی بردن به پاتوفیزیولوژی بیماری‌ها بسیار کمک می‌کند.</p>
            <p>مجرای صفراوی شامل کانالیکول‌ها، مجاری صفراوی داخل کبدی کوچک، متوسط و بزرگ (Small, Medium & Large Intrahepatic Bile Ducts) است که به هم متصل شده و در نهایت CBD را می‌سازند. کیسه صفرا، مجرای سیستیک و آمپول واتر نیز جزو دستگاه صفراوی (Biliary Tract) محسوب می‌شوند.</p>

            <h3>عملکرد سیستم صفراوی</h3>
            <p>سیستم صفراوی هم وظیفه ترشح و هم ذخیره صفرا را بر عهده دارد. صفرا به دفع کلسترول، بیلی‌روبین، بعضی از یون‌های ارگانیک و متابولیت‌های داروها از طریق روده کمک می‌کند (یعنی اگر متابولیسم دارو در کبد اتفاق بیفتد، دفع آن از طریق صفرا است). محتوای صفرا شامل اسیدهای صفراوی، فسفولیپیدها و کلسترول است.</p>
            <p>در هر شخص روزانه حدود ۵۰۰ تا ۱۵۰۰ میلی‌لیتر صفرا در بدن تولید می‌شود. وقتی غذا وارد روده باریک می‌شود، هورمون کوله‌سیستوکینین (Cholecystokinin - CCK) ترشح می‌شود. ترشح این ماده باعث ریلکس و گشاد شدن اسفنکتر اودی (Sphincter of Oddi) می‌شود. ریلکس شدن این اسفنکتر کمک می‌کند که صفرا وارد روده باریک شده و به جذب و هضم چربی‌ها کمک کند. اسیدهای صفراوی نیز در این موضوع بسیار کمک‌کننده هستند و بعد از اینکه به ایلئوم انتهایی (Terminal Ileum) رسیدند، دوباره در این ناحیه جذب می‌شوند؛ به این فرایند <mark>چرخه انتروهپاتیک (Entrohepatic Circulation)</mark> می‌گویند. این چرخه باعث می‌شود که ما همیشه میزان کافی اسیدهای صفراوی را برای جذب چربی داشته باشیم. پس افرادی که بیماری‌های ایلئوم انتهایی دارند (مثل افرادی که این ناحیه را جراحی کرده‌اند یا آن را برداشته‌اند، یا افرادی که بیماری کرون دارند) ممکن است دچار اسهال چرب شوند، زیرا چرخه انتروهپاتیک‌شان با آسیب ایلئوم انتهایی مختل شده است.</p>
            <div class="note">
                <p>کوله‌سیستوکینین (CCK) علاوه بر شل کردن اسفنکتر اودی، باعث انقباض کیسه صفرا نیز می‌شود و کمک می‌کند صفرای ذخیره‌شده و بیلی‌روبین از طریق مجرای مشترک صفراوی وارد دوازدهه شده و به جذب چربی‌ها منجر گردد.</p>
            </div>
        </section>

        <hr style="margin: 40px 0;">

        <section id="gallstones">
            <h2>سنگ‌های صفراوی (Cholelithiasis)</h2>
            <p>سنگ‌های صفراوی در ۱۰ تا ۱۵ درصد بالغین دیده می‌شود.</p>
            <ul>
                <li><strong>سنگ‌های کلسترولی:</strong> ۷۵ درصد سنگ‌های صفراوی از کلسترول تشکیل شده‌اند و زرد رنگ هستند.</li>
                <li><strong>سنگ‌های پیگمانته (Pigmented Stones):</strong> ۲۵ درصد سنگ‌ها را تشکیل می‌دهند و به دو نوع سیاه (Black) یا قهوه‌ای (Brown) تقسیم می‌شوند.</li>
            </ul>
            <h3>عوامل تشکیل سنگ‌های صفراوی</h3>
            <p>سه عامل اصلی در تشکیل سنگ‌های صفراوی نقش دارند:</p>
            <ol>
                <li><strong>فوق اشباع شدن صفرا از کلسترول (Cholesterol Supersaturation):</strong> وقتی میزان کلسترول در داخل صفرا خیلی زیاد شود، این کلسترول قابلیت حلالیت خود را از دست می‌دهد.</li>
                <li><strong>هسته‌سازی (Nucleation):</strong> تشکیل کریستال‌های اولیه.</li>
                <li><strong>کاهش فعالیت (انقباض) کیسه صفرا (Gallbladder Hypomotility).</strong></li>
            </ol>
            <p>کلسترول توسط اسیدهای صفراوی، میسل (micelles) تشکیل می‌دهد که به هضم چربی در بدن کمک می‌کند.</p>
            <h4>فاکتورهایی که منجر به هسته‌سازی (Nucleation) می‌شوند:</h4>
            <ul>
                <li>کند شدن زمان عبور صفرا (مثلاً اگر انسدادی در مسیر صفراوی پیش بیاید).</li>
                <li>کاهش میزان انقباض کیسه صفرا.</li>
                <li>تغییر در اجزای صفرا (مثلاً افزایش غلظت کلسترول، فسفولیپید و نمک‌های صفراوی).</li>
                <li>وجود باکتری (باکتری خود می‌تواند به عنوان یک هسته عمل کند).</li>
                <li>موسین.</li>
                <li>گلیکوپروتئین‌ها (می‌توانند به صورت هسته اولیه یا نیدوس (nidus) عمل کنند).</li>
            </ul>
            <h4>انواع سنگ‌های پیگمانته</h4>
            <ul>
                <li><strong>سنگ‌های پیگمانته سیاه (Black Pigment Stones):</strong> جنس آنها کلسیم بیلیروبینات است. عواملی که باعث تشکیل آنها می‌شوند عبارتند از:
                    <ul>
                        <li>علل همولیتیک (در بیمارانی که همولیز دارند مثل کمبود G6PD، بیماری سلول داسی‌شکل و تالاسمی).</li>
                        <li>سیروز کبدی.</li>
                        <li>بیمارانی که ایلئومشان را در اثر جراحی برداشته‌اند.</li>
                    </ul>
                </li>
                <li><strong>سنگ‌های پیگمانته قهوه‌ای (Brown Pigment Stones):</strong> جنس آنها معمولاً نمک‌های کلسیمی (مانند کلسیم بیلیروبینات، کلسیم پالمیتات، کلسیم استئارات) است و علل تشکیل آنها معمولاً عفونت‌های مجاری صفراوی می‌باشد (مثلاً بیماری که کلانژیت یا کوله‌سیستیت راجعه دارد).</li>
            </ul>
            <h3>عوامل خطر (ریسک فاکتورها) برای سنگ‌های صفراوی</h3>
            <ol>
                <li><strong>عواملی که باعث افزایش کلسترول و فوق اشباع شدن صفرا می‌شوند:</strong> مانند داروهای استروژنی (موجود در قرص‌های ضدبارداری خانم‌ها)، حاملگی متعدد (multiparity)، چاقی، کاهش وزن سریع، بیماری‌های ایلئوم انتهایی، و بیمارانی که میزان ذخیره اسیدهای صفراوی‌شان کاهش یافته یا به هر دلیلی چرخه انتروهپاتیک آنها مختل شده و میزان کلسترول صفراوی یا غلظت آن زیاد شده است.</li>
                <li><strong>عواملی که باعث افزایش هسته‌سازی می‌شوند:</strong> مانند انگل‌های صفراوی (مثل آسکاریس یا کرم‌های صفراوی)، بیمارانی که دچار عفونت‌های راجعه صفراوی می‌شوند، بعضی از آنتی‌بیوتیک‌ها (مثل سفتریاکسون)، بیمارانی که تغذیه وریدی (TPN) دارند، و بیمارانی که برایشان تزریق خون اتفاق افتاده است.</li>
                <li><strong>عواملی که باعث استاز (سکون) صفراوی می‌شوند:</strong> مانند حاملگی (که باعث کاهش حرکت کیسه صفرا می‌شود)، گرسنگی طولانی‌مدت (مثل افرادی که رژیم‌های غذایی سنگین می‌گیرند که باعث کاهش انقباض کیسه صفرا می‌شود)، ناهنجاری‌های ساختمانی مجرای صفراوی مانند کیست‌های کلدوک (choledochal cysts) یا کیست‌های مجرای صفراوی مشترک (که به دلیل ایجاد اختلال در جریان صفرا، شخص را مستعد سنگ‌های صفراوی می‌کنند)، انگل‌های صفراوی، و تغذیه وریدی کامل (TPN) (TPN هم می‌تواند باعث استاز صفراوی شود زیرا میزان ترشح صفرا از کیسه صفرا را کاهش می‌دهد و هم موادی که به عنوان تغذیه وریدی تزریق می‌شوند، ممکن است به صورت نیدوس عمل کرده و باعث هسته‌سازی شوند).</li>
            </ol>
            <h4>ریسک فاکتورهای اختصاصی برای کوله‌لیتیاریس (Cholelithiasis):</h4>
            <ul>
                <li><strong>سن:</strong> معمولاً تشکیل سنگ‌های صفراوی در میانسالی اتفاق می‌افتد و در بچه‌ها نادر است (مگر بچه‌هایی که بیماری‌های همولیتیک دارند).</li>
                <li><strong>جنس مونث (Female sex):</strong> به دلیل مصرف هورمون‌های استروژن.</li>
                <li><strong>چاقی (Obesity).</strong></li>
                <li><strong>کاهش وزن سریع.</strong></li>
                <li><strong>نژاد:</strong> در بعضی از نژادها (مانند بومیان آمریکا) شایع‌تر است.</li>
                <li>(موارد بالا فاکتورهای اولیه یا غیرقابل تغییر هستند).</li>
                <li><strong>علل ثانویه:</strong>
                    <ul>
                        <li><strong>داروها:</strong> OCPها (به‌ویژه با دوز بالا)، دیورتیک‌های تیازیدی، سفتریاکسون، اکتروتاید.</li>
                        <li><strong>حاملگی.</strong></li>
                        <li><strong>دیابت.</strong></li>
                        <li><strong>وضعیت اجتماعی-اقتصادی پایین.</strong></li>
                        <li><strong>سبک زندگی کم‌تحرک (Sedentary lifestyle).</strong></li>
                        <li><strong>بیماران تحت TPN.</strong></li>
                        <li><strong>همولیز.</strong></li>
                        <li><strong>سیروز.</strong></li>
                        <li><strong>بیماری کرون</strong> (به دلیل درگیری ایلئوم انتهایی و کاهش اسیدهای صفراوی).</li>
                        <li><strong>انگل‌های صفراوی</strong> (مثل آسکاریس، کلونورکیس سیننسیس).</li>
                        <li><strong>جراحی‌هایی که در قسمت انتهایی روده باریک اتفاق افتاده یا برداشتن ایلئوم انتهایی.</strong></li>
                    </ul>
                </li>
            </ul>
        </section>

        <hr style="margin: 40px 0;">

        <section id="gallstone-clinical-presentation">
            <h2>تظاهرات بالینی و تشخیص افتراقی سنگ‌های صفراوی</h2>
            <h3>تشخیص افتراقی‌های درد ناشی از سنگ صفراوی</h3>
            <p>سنگ‌های صفراوی باعث درد در قسمت فوقانی شکم (معمولاً ربع فوقانی راست - RUQ) می‌شوند. هر بیماری که باعث درد در این ناحیه شود، با بیماری‌های کیسه صفرا تشخیص افتراقی دارد، مانند:</p>
            <ul>
                <li>زخم پپتیک</li>
                <li>بیماری ریفلاکس معده به مری (GERD)</li>
                <li>دیس‌پپسی (سوءهاضمه)</li>
                <li>سندروم روده تحریک‌پذیر (IBS)</li>
                <li>هپاتیت‌ها (در مراحل حاد)</li>
                <li>سنگ‌های کلیه (نفرولیتیازیس)</li>
                <li>عفونت‌های کلیوی (پیلونفریت)</li>
                <li>آپاندیسیت</li>
                <li>پانکراتیت</li>
                <li>بیماری‌های قلبی (این بیماری‌ها خیلی مهم می‌باشند و باید به یاد داشت که گاهی درد قفسه سینه ندارند و درد در ناحیه اپی‌گاستر ممکن است ایجاد شود).</li>
                <li>حاملگی خارج رحمی (ectopic pregnancy)</li>
            </ul>

            <h3>تظاهرات بالینی</h3>
            <ul>
                <li><mark>اکثر بیمارانی که سنگ صفراوی دارند، بدون علامت هستند.</mark></li>
                <li>۲ تا ۳ درصد بیمارانی که سنگ صفراوی دارند، احتمالاً در سال علامت‌دار می‌شوند و ۱۰ درصد از بیماران احتمالاً طی ۵ سال علامت‌دار می‌شوند.</li>
                <li>۱ تا ۲ درصد این بیماران نیز در سال عارضه‌دار می‌شوند.</li>
                <li><strong>بیماران بدون علامت:</strong> تحت درمان قرار نمی‌گیرند (یعنی کوله‌سیستکتومی برای آنها انجام نمی‌شود)، مگر در چند استثناء:
                    <ol>
                        <li>دیابت (در قدیم باور داشتند که باید کوله‌سیستکتومی در دیابتی‌ها انجام شود، ولی چون اکنون روش‌های جراحی پیشرفت زیادی داشته، ممکن است نیاز به انجام این کار نباشد. در رفرنس جزوه، دیابت جزو استثناها نیست).</li>
                        <li>بیمارانی که کیسه صفرای کلسیفیه یا چینی (Porcelain gallbladder) دارند، زیرا این نوع سنگ احتمال سرطان کیسه صفرا را افزایش می‌دهد و حتی اگر بدون علامت باشند، باید کوله‌سیستکتومی شوند.</li>
                        <li>بیمارانی که پولیپ کیسه صفرا بزرگتر از ۱ سانتی‌متر دارند.</li>
                        <li>بیمارانی که سنگ بزرگتر از ۳ سانتی‌متر دارند.</li>
                        <li>بیمارانی که آنمی سلول داسی‌شکل (Sickle cell anemia) دارند، به دلیل اینکه نمی‌توان افتراق داد که آیا درد شکمی‌شان به دلیل بحران سلول داسی‌شکل است یا به دلیل حمله کوله‌سیستیت؛ پس لازم است که کوله‌سیستکتومی شوند.</li>
                        <li>بچه‌ها، زیرا طول عمرشان به صورتی است که احتمال علامت‌دار شدن یا عارضه‌دار شدن را دارند و احتمالاً در بچه‌ها یک عامل مستعدکننده وجود داشته که آنها به سنگ کیسه صفرا مبتلا شده‌اند.</li>
                    </ol>
                </li>
                <li><strong>بیمار با سنگ کیسه صفرای علامت‌دار:</strong>
                    <ul>
                        <li>۶۰٪ بیماران بدون علامت، تا آخر عمر بدون علامت باقی می‌مانند و ۴۰٪ علامت‌دار یا عارضه‌دار می‌شوند.</li>
                        <li>از این ۴۰٪، ۱۸٪ فقط درد صفراوی (biliary pain) دارند (یعنی عوارض پیدا نکرده‌اند و فقط درد دارند) که از این افراد، ۲۰٪شان جراحی می‌شوند.</li>
                        <li>از ۴۰٪ علامت‌دار، ۱۵٪ سنگ به داخل مجرای صفراوی می‌افتد که این افراد باید ERCP شوند و بعد کوله‌سیستکتومی برایشان انجام شود.</li>
                        <li>از ۴۰٪ علامت‌دار، کمتر از ۱۵٪شان عوارض کیسه صفرا را پیدا می‌کنند.</li>
                    </ul>
                </li>
            </ul>
            
            <h4>عوارض ناشی از محل قرارگیری سنگ (بر اساس دیاگرام صفحه ۸ جزوه)</h4>
            <p>اگر سنگ در کیسه صفرا باشد، معمولاً عارضه‌ای ندارد.</p>
            <ul>
                <li><strong>سنگ در گردن کیسه صفرا:</strong> اگر گیر کند، بیمار دچار کوله‌سیستیت حاد (Acute cholecystitis) می‌شود (انقباض کیسه صفرا در مقابل یک مجرای بسته منجر به التهاب حاد می‌شود).</li>
                <li><strong>سنگ در مجرای سیستیک (Cystic duct):</strong> اگر گیر کند و باعث ادم این ناحیه شده و به مجرای هپاتیک مشترک فشار وارد کند و باعث زردی و درد شکم شود، به آن <mark>سندرم میریزی (Mirizzi syndrome)</mark> می‌گویند. در این حالت، زردی همراه با کوله‌سیستیت حاد است، در حالی که در خود مجرای صفراوی مشترک انسدادی وجود ندارد و فقط التهاب و فشار خارجی باعث بسته شدن آن شده است. پس در سونوگرافی، CBD طبیعی و مجرای هپاتیک مشترک دیلاته است و بیمار دچار زردی و علائم کوله‌سیستیت می‌باشد.</li>
                <li><strong>سنگ در محل اتصال مجرای پانکراس به CBD (آمپول واتر):</strong> اگر گیر کند، ممکن است <mark>پانکراتیت ناشی از سنگ صفرا (Gallstone pancreatitis)</mark> ایجاد شود که شایع‌ترین علت پانکراتیت حاد است. همچنین ممکن است باعث زردی انسدادی شود.</li>
                <li><strong>سنگ در مجرای صفراوی مشترک (CBD):</strong> اگر باعث انسداد و عفونت صفراوی شود، <mark>کلانژیت (Cholangitis)</mark> ایجاد می‌کند. اگر عفونت نکند، به آن <mark>کلدوکولیتیازیس (Choledocholithiasis)</mark> یا سنگ مجرای صفراوی می‌گویند.</li>
            </ul>
        </section>

        <hr style="margin: 40px 0;">
        
        <section id="gallbladder-diseases">
            <h2>بیماری‌های کیسه صفرا</h2>
            <h3>کولیک صفراوی (Biliary Colic)</h3>
            <p>اولین علامت سنگ صفراوی علامت‌دار، کولیک صفراوی می‌باشد.</p>
            <ul>
                <li>در کولیک صفراوی، بیماران تب و لکوسیتوز ندارند.</li>
                <li>درد شکمی معمولاً در ناحیه اپی‌گاستر یا ربع فوقانی راست (RUQ) وجود دارد که ۳۰ تا ۶۰ دقیقه بعد از غذا خوردن (معمولاً به‌دنبال مصرف غذای چرب) ایجاد می‌شود.</li>
                <li>اکثر اوقات شب‌ها ایجاد شده و باعث بیدار شدن بیمار از خواب در نیمه شب می‌شود.</li>
                <li>درد بین ۳۰ دقیقه تا ۶ ساعت طول می‌کشد و خیلی سریع به پیک خود می‌رسد و ثابت است.</li>
                <li>اگر بیمار خصوصیات گفته‌شده را داشته باشد، به آن کولیک صفراوی کلاسیک می‌گویند. این افراد معمولاً سنگی در کیسه صفرای خود دارند و علائم التهابی مثل تب، لکوسیتوز، افزایش CRP و ESR ندارند.</li>
                <li>بیمار با کولیک صفراوی باید کوله‌سیستکتومی شود، به دلیل اینکه این افراد مستعد عوارض سنگ صفراوی می‌باشند. تشخیص آن با سونوگرافی است.</li>
            </ul>

            <h3>کوله‌سیستیت حاد (Acute Cholecystitis)</h3>
            <p>شایع‌ترین عارضه سنگ صفراوی است. در این حالت، انسداد در گردن کیسه صفرا وجود دارد و انقباض کیسه صفرا در مقابل انسداد منجر به التهاب می‌شود.</p>
            <ul>
                <li>معمولاً کیسه صفرا دچار التهاب، اتساع (distention)، ادم و ایسکمی می‌شود.</li>
                <li>بیمار تهوع و استفراغ دارد، بی‌اشتهاست، تب خفیف (low-grade fever) را تجربه می‌کند و لکوسیتوز پیدا می‌کند.</li>
                <li>معمولاً درد چندین ساعت (بیش از ۶ ساعت) طول می‌کشد (درد در کولیک صفراوی معمولاً بعد از ۶ ساعت برطرف می‌شود، ولی در اینجا چون انسداد باقی مانده، درد طولانی‌تر است).</li>
                <li>این بیماران <mark>علامت مورفی (Murphy's sign) مثبت</mark> دارند: اگر در معاینه شکمی، قسمت زیر دنده‌های سمت راست را فشار دهیم و به بیمار بگوییم که نفس عمیق بکشد، بیمار به دلیل درد شدیدی که دارد نفسش را قطع می‌کند (به دلیل تحریک پریتونئوم).</li>
                <li><strong>عوارض کوله‌سیستیت حاد:</strong>
                    <ul>
                        <li><strong>کوله‌سیستیت آمفیزماتو (Emphysematous cholecystitis):</strong> کوله‌سیستیتی است که همراه با تولید گاز می‌باشد و در جدار کیسه صفرا گاز مشاهده می‌شود. بیشتر در افراد مسن و دیابتی دیده می‌شود و مورتالیتی آن به دلیل بیماری همراه، بیشتر از کوله‌سیستیت عادی می‌باشد.</li>
                        <li><strong>آمپیم (Empyema) کیسه صفرا:</strong> چرک در کیسه صفرا دیده می‌شود.</li>
                        <li><strong>گانگرن و سوراخ‌شدگی کیسه صفرا:</strong> بیمار با علائم پریتونیت مراجعه می‌کند.</li>
                    </ul>
                </li>
                <li><strong>تشخیص کوله‌سیستیت حاد:</strong> اولین اقدام تشخیصی انجام سونوگرافی است که بسیار حساس است و می‌تواند سنگ را در داخل کیسه صفرا تشخیص دهد و ادم جدار کیسه صفرا را نشان دهد. یکی از مواردی که به تشخیص کمک بسیار زیادی می‌کند، <mark>علامت مورفی سونوگرافیک (Radiologic Murphy's sign)</mark> است: هنگامی که پروب سونوگرافی روی شکم بیمار قرار می‌گیرد و رادیولوژیست به بیمار می‌گوید نفس عمیق بکشد، بیمار نفسش را قطع می‌کند. این علامت برای تشخیص کوله‌سیستیت حاد حساسیت بالایی دارد.</li>
                <li><strong>درمان:</strong> <mark>کوله‌سیستکتومی (Cholecystectomy) حتماً باید در ۲۴ تا ۴۸ ساعت اول انجام شود.</mark> هر بیماری، حتی اگر یک اپیزود کوله‌سیستیت داشت، باید در اولین فرصت بستری شده و کوله‌سیستکتومی برای او انجام شود.</li>
            </ul>

            <h3>کوله‌سیستیت بدون سنگ (Acalculous Cholecystitis)</h3>
            <p>یعنی بیمار تمام معیارهای کوله‌سیستیت حاد را دارد، اما هنگامی که سونوگرافی انجام می‌دهیم، سنگی درون کیسه صفرا دیده نمی‌شود.</p>
            <ul>
                <li>این بیماران معمولاً پروگنوز بدتری دارند.</li>
                <li>این بیماران افراد مسنی هستند که بیماری‌های زمینه‌ای شدید دارند، مثل گرسنگی طولانی‌مدت، بی‌تحرکی، بیمارانی که از نظر همودینامیک پایدار نیستند، بیماران بدحال (مثلاً سوختگی، پانکراتیت، تصادف، ترومای متعدد)، بیمارانی که TPN شده‌اند، به آنها خون تزریق شده است، و افراد مبتلا به ایدز. این بیماران در معرض کوله‌سیستیت بدون سنگ می‌باشند. به دلیل اینکه این بیماران بیماری همراه (comorbidity) شدیدتری دارند، میزان مورییدیتی و مورتالیتی آنها بالاتر از بیماران کوله‌سیستیت با سنگ است.</li>
                <li><strong>تریاد کلاسیک علائم:</strong> تب، درد شکمی (معمولاً RUQ همراه با تندرنس) و لکوسیتوز.</li>
                <li><strong>درمان:</strong> این بیماران در اولین فرصت باید کوله‌سیستکتومی شوند و درمان با آنتی‌بیوتیک هم برای آنها انجام شود.</li>
                <li><strong>رویکرد درمانی در موارد خاص:</strong> اگر علائم بیماری خیلی شدید باشد و ریسک عمل جراحی بیمار بالا باشد و نتوان او را عمل کرد، بیمار باید کوله‌سیستوستومی (cholecystostomy) شود؛ یعنی رادیولوژیست از راه پوست، درناژی را درون کیسه صفرا می‌گذارد تا فشار کیسه صفرا کم شده و چرک درون آن خالی شود و علائم بیمار قطع شود. این بیماران معمولاً چند هفته پس از آنکه علائم حاد آنها برطرف شد، کوله‌سیستکتومی می‌شوند.</li>
                <li>اگر نتوان در سونوگرافی تشخیص داد که آیا بیمار کوله‌سیستیت حاد دارد یا خیر و بیمار ریسک عمل نداشت، می‌توان از اسکن هسته‌ای (HIDA scan) استفاده کرد. در اسکن هسته‌ای، کیسه صفرا اگر التهاب داشته باشد، ماده رادیواکتیو را برداشت نمی‌کند و دیده نمی‌شود (در حالی که بقیه مجاری صفراوی و کبد دیده می‌شوند). اگر نتیجه اسکن مثبت بود و شرایط بیمار مناسب بود، کوله‌سیستکتومی انجام می‌شود.</li>
                <li>اگر باز هم علتی برای درد RUQ پیدا نکردیم و اقدامات تشخیصی به نفع کوله‌سیستیت حاد نبود، باید دوباره بیمار را ارزیابی کنیم. بیمار ممکن است در آینده به کوله‌سیستکتومی نیاز داشته باشد (مثلاً بیماری که یکی دو ساعت درد دارد اما سپس درد او برطرف می‌شود و در کیسه صفرا سنگی مشاهده نمی‌شود، می‌توانیم بیمار را مرخص کنیم و بگوییم چند هفته بعد برای ارزیابی دوباره و کوله‌سیستکتومی مراجعه کند).</li>
            </ul>

            <h3>کوله‌سیستیت مزمن (Chronic Cholecystitis)</h3>
            <p>بیمارانی هستند که سلول‌های التهابی مزمن مثل لنفوسیت درون کیسه صفرای آنها دیده می‌شود (برخلاف کوله‌سیستیت حاد که درون کیسه صفرا نوتروفیل بیشتر دیده می‌شود). علت این اتفاق اغلب اپیزودهای تکرارشونده انسداد کیسه صفرا می‌باشد که باعث ترومای مکرر شده و بیمار دچار سنگ کیسه صفرا می‌شود. در این بیماران انسداد حادی که منجر به کوله‌سیستیت حاد شود، دیده نمی‌شود؛ بلکه سنگ موجب انسداد موقت و التهاب جدار کیسه صفرا شده و بعد خیلی سریع برطرف می‌شود.</p>
            <ul>
                <li>این بیماران اکثراً کولیک صفراوی (دردهای کوتاه‌مدت صفراوی) را دارند، اما فاقد تظاهرات کوله‌سیستیت حاد می‌باشند.</li>
                <li>تشخیص این بیماری هم با کمک سونوگرافی است و در سونوگرافی درون کیسه صفرا سنگ را می‌بینیم.</li>
                <li>در اولین فرصت به محض تشخیص، این بیماران باید کوله‌سیستکتومی شوند.</li>
            </ul>

            <h3>پولیپ‌های کیسه صفرا (Gallbladder Polyps)</h3>
            <ul>
                <li>هر چه سایز این پولیپ‌ها بیشتر باشد، خطر بدخیمی آنها بیشتر است.</li>
                <li>اگر سایز پولیپ بیشتر از ۱ سانتی‌متر باشد، بیمار حتماً کاندید کوله‌سیستکتومی است.</li>
                <li>اگر پولیپ با سنگ همراه باشد، ریسک بدخیمی بیشتر است و بیمار کاندید کوله‌سیستکتومی است، حتی اگر بدون علامت باشد.</li>
                <li>اگر بیمار بالای ۶۰ سال سن داشته باشد و در سونوگرافی‌های ممتد، افزایش سایز پولیپ‌ها مشاهده شود، بیمار در معرض خطر بدخیم شدن است و اینها هم باید کوله‌سیستکتومی شوند.</li>
            </ul>

            <h3>سرطان کیسه صفرا (Gallbladder Carcinoma)</h3>
            <ul>
                <li>این بیماری معمولاً دیر تشخیص داده می‌شود و جزء سرطان‌های نادر است.</li>
                <li>اکثر بیمارانی که مراجعه کرده‌اند، سرطان آنها متاستاز داده و غیرقابل جراحی است.</li>
                <li>علائم بیمار: کاهش وزن، زردی، خارش، و وجود توده در ربع فوقانی راست (RUQ) که معمولاً بدون درد می‌باشد.</li>
                <li>ریسک فاکتورهای این بیماری عبارتند از: پولیپ کیسه صفرا، سنگ‌های صفراوی، آنومالی‌های مجاری صفراوی، و کیست‌های کلدوک.</li>
            </ul>
            
            <h3>دیسکینزی کیسه صفرا (Gallbladder Dyskinesia)</h3>
            <p>در این بیماری، حرکت (Motility) و انقباض کیسه صفرا غیرنرمال می‌باشد. این بیماران بدون اینکه سنگ داشته باشند، دچار کولیک صفراوی می‌شوند.</p>
            <ul>
                <li>تست‌های آزمایشگاهی کبدی و تصویربرداری (سونوگرافی) این بیماران معمولاً نرمال می‌باشد.</li>
                <li>تشخیص این بیماری با روش اسکن رادیوایزوتوپ (HIDA scan با تحریک CCK) است که نشان می‌دهد کیسه صفرا به اندازه کافی منقبض نمی‌شود (کسر تخلیه پایین).</li>
                <li>اگر این بیماری تشخیص داده شد، بیمار حتماً باید کوله‌سیستکتومی شود.</li>
            </ul>
        </section>

        <hr style="margin: 40px 0;">

        <section id="bile-duct-disorders">
            <h2>بیماری‌های مسیر صفراوی (Biliary Tract Disorders)</h2>

            <h3>۱. سنگ‌های مجاری صفراوی (Choledocholithiasis)</h3>
            <ul>
                <li>معمولاً ۷۰-۹۰٪ موارد، سنگ از کیسه صفرا منشأ می‌گیرد (یعنی سنگ ثانویه است) و در ۱۰٪ موارد، سنگ‌ها به صورت اولیه در خود مجرای صفراوی تشکیل می‌شوند.</li>
                <li>گاهی اوقات بیمار فقط با درد صفراوی و زردی مراجعه می‌کند و گاهی اوقات بدون علامت و به صورت کاملاً اتفاقی کشف می‌شود.</li>
                <li>اگر سنگ درون مجاری صفراوی دچار عفونت شود، بیمار دچار کلانژیت می‌شود و اگر پایین‌تر بیاید و درون مجرای مشترک پانکراس و صفرا (آمپول واتر) قرار بگیرد، بیمار دچار پانکراتیت می‌شود.</li>
                <li>در هر کدام از این موارد، وقتی که ما تشخیص سنگ مجاری صفراوی را دادیم، سنگ باید با استفاده از روش‌های آندوسکوپی (ERCP) یا جراحی خارج شود. یعنی حتی اگر شخصی بدون علامت سنگ مجاری صفراوی داشت، به دلیل اینکه عوارض آن بسیار خطرناک است (مثل کلانژیت و پانکراتیت که جزء عوارض تهدیدکننده حیات می‌باشند)، باید سنگ‌های مجاری صفراوی را در اولین فرصت خارج کنیم.</li>
                <li>(اگر سنگ‌های کیسه صفرا همراه با عوارض ظاهر شوند، جراحی برداشتن کیسه صفرا به صورت اورژанسی و به سرعت باید انجام شود و اگر بیمار بدون علامت بود، جراحی به صورت انتخابی (Elective) و در اولین فرصت ممکن انجام می‌شود).</li>
                <li><strong>تشخیص:</strong>
                    <ul>
                        <li>تست‌های عملکرد کبد (LFT) که کلستاز را نشان می‌دهد (یعنی افزایش بیلی‌روبین و آلکالین فسفاتاز، ولی AST و ALT افزایش قابل توجهی پیدا نکرده‌اند).</li>
                        <li>تصویربرداری: بهترین روش اولیه، سونوگرافی می‌باشد که هم ایمن است، هم ارزان و در دسترس است و یا سنگ را نشان می‌دهد یا اثرات وجود سنگ (مثلاً می‌گوید مجاری صفراوی خارجی یا داخل کبدی دیلاته هستند).</li>
                        <li>اندوسونوگرافی (EUS): دقیق‌ترین روش است که سنگ‌های زیر ۳ میلی‌متر را نیز تشخیص می‌دهد.</li>
                        <li>MRCP (ام‌آرکلانژیوپانکراتوگرافی): حساسیت آن از سونوگرافی بیشتر است، اما مقداری از اندوسونوگرافی کمتر است. MRCP نسبت به EUS روش غیرتهاجمی می‌باشد که توسط MRI انجام می‌شود، اشعه ندارد و حساسیت آن برای سنگ‌های ۳-۵ میلی‌متر به اندازه اندوسونوگرافی می‌باشد و روش تشخیصی خیلی خوب و قابل دسترسی در بسیاری از مراکز است.</li>
                    </ul>
                </li>
            </ul>

            <h3>۲. کلانژیت حاد (Acute Cholangitis)</h3>
            <ul>
                <li>عفونتی تهدیدکننده حیات (Life-threatening) است؛ یعنی اگر درمان نشود، بیمار به سرعت فوت می‌کند.</li>
                <li><strong>تریاد شارکو (Charcot's triad):</strong> تظاهرات بالینی کلاسیک این بیماری عبارتند از درد شکمی، یرقان (زردی)، و تب. هر بیماری با این تریاد مراجعه کرد، باید به کلانژیت شک کرده و فوری درمان را شروع کنیم. (در موارد شدیدتر، پنتاد رینولد شامل تریاد شارکو + گیجی و شوک سپتیک است).</li>
                <li><strong>تشخیص:</strong> با استفاده از یافته‌های بالینی، یافته‌های آزمایشگاهی به نفع کلستاز و التهاب، و روش‌های رادیولوژیک (که انسداد و اتساع مجاری را نشان می‌دهند).</li>
                <li><strong>درمان:</strong> تجویز فوری آنتی‌بیوتیک‌های وسیع‌الطیف و انجام ERCP برای درناژ صفرا و درآوردن سنگ از مجرا. اگر این روش موفق نبود، باید حتماً به وسیله جراحی این سنگ خارج شود و درناژ انجام گیرد.</li>
            </ul>

            <h3>۳. پانکراتیت ناشی از سنگ صفرا (Gallstone Pancreatitis)</h3>
            <ul>
                <li>عارضه‌ای که طی آن سنگ به انتهای مجرای صفراوی (بعد از محلی که مجرای پانکراس به CBD متصل می‌شود) می‌آید و آنجا را مسدود کرده و باعث رفلاکس صفرا (Bile) به مجرای پانکراس می‌شود و همچنین باعث انسداد آمپول واتر می‌شود. این اتفاق باعث فعال شدن آنزیم‌های پانکراسی در داخل پانکراس شده و به تبع آن اتودیژسیون (Autodigestion) ایجاد شده و بیمار با علائم پانکراتیت مراجعه می‌کند.</li>
                <li>اگر این عارضه درمان نشود، در ۲۵٪ موارد عود می‌کند. بنابراین، همان بار اولی که بیمار با علائم پانکراتیت حاد ناشی از سنگ صفرا بستری شد، حتماً باید کوله‌سیستکتومی (معمولاً در همان دوره بستری یا به فاصله کوتاهی پس از بهبودی) انجام شود.</li>
            </ul>

            <h3>۴. نئوپلاسم‌های صفراوی (Biliary Neoplasms)</h3>
            <p>این تومورها عبارتند از کلانژیوکارسینوما (سرطان مجرای صفراوی) و سرطان آمپول واتر.</p>
            <ul>
                <li><strong>کلانژیوکارسینوما:</strong> اگر دیستال باشد، CBD را درگیر می‌کند و اگر پروگزیمال باشد، بالای محل اتصال مجرای سیستیک و مجرای کبدی مشترک را درگیر می‌کند. گاهی اوقات محل اتصال دو مجرای کبدی راست و چپ (محل تشکیل مجرای کبدی مشترک) دچار کارسینوما می‌شود که به آن تومور کلاتسکین (Klatskin tumor) می‌گویند.</li>
                <li><strong>ریسک فاکتورهای کلانژیوکارسینوما:</strong> سن بالاتر، جنس مذکر، کلانژیت اسکلروزان اولیه (PSC)، کیست‌های کلدوک، کولیت اولسراتیو مزمن، و کرم‌های کبدی (مانند کلونورکیس و اپیستورکیس). بیمارانی که کلانژیت‌های مکرر دارند نیز در معرض خطرند.</li>
            </ul>

            <h3>۵. علل غیربدخیم انسداد مجاری صفراوی</h3>
            <ul>
                <li><strong>تنگی‌های خوش‌خیم صفراوی (Benign Biliary Strictures):</strong> مثل بیمارانی که قبلاً جراحی شده‌اند و در محل جراحی به علت فیبروز دچار تنگی شده‌اند. اگر انسداد و تنگی صفراوی زیاد طول بکشد، این بیماران می‌توانند در معرض سیروز صفراوی ثانویه باشند؛ بنابراین باید حتماً با روش‌های آندوسکوپی یا جراحی، تنگی را برطرف کنیم.</li>
                <li><strong>کیست‌های کلدوک (Choledochal cysts).</strong></li>
                <li><strong>بیماری کارولی (Caroli's disease):</strong> اتساع مادرزادی مجاری صفراوی داخل کبدی.</li>
                <li><strong>دیورتیکول‌های دوازدهه (Duodenal diverticula)</strong> که به مجرای صفراوی فشار وارد کنند.</li>
                <li><strong>انگل‌های صفراوی (Biliary parasites):</strong> مانند آسکاریس، فاسیولا هپاتیکا، کلونورکیس.</li>
                <li><strong>هموبیلیا (Hemobilia):</strong> یعنی در داخل مجاری صفراوی به هر دلیلی خونریزی رخ دهد و آنجا تشکیل لخته بدهد و باعث انسداد شود.</li>
            </ul>

            <h3>۶. کلانژیت اسکلروزان اولیه (Primary Sclerosing Cholangitis - PSC)</h3>
            <ul>
                <li>این بیماری در واقع فیبروز التهابی مزمن مجرای صفراوی است که هم می‌تواند مربوط به مجاری صفراوی داخل کبدی باشد و هم مربوط به مجاری صفراوی خارج کبدی، و یا هر دو با هم درگیر باشند.</li>
                <li>در آقایان شایع‌تر است و ۷۰٪ افرادی که PSC دارند، کولیت اولسراتیو (UC) هم دارند؛ پس هر مریضی که با PSC مراجعه کرد، حتماً باید کولونوسکوپی شود تا ببینیم آیا UC دارد یا خیر.</li>
                <li>اکثر این بیماران بدون علامت بالینی می‌باشند، اما در آزمایش‌های بیمار مشاهده می‌کنیم که بیمار الگوی کلستاتیک دارد (یعنی سطح آنزیم‌های کبدی غیرنرمال است، آلکالین فسفاتاز بیمار بالا رفته). گاهی اوقات بیمار ممکن است اپیزودهای مکرر کلانژیت پیدا کند، تب مکرر داشته باشد، یا ممکن است به دلیل انسداد صفراوی خارش داشته باشد و ما از روی خارش این بیماری را تشخیص دهیم.</li>
                <li><strong>تشخیص:</strong> بهترین راه تشخیص MRCP است که در آن نمای دانه‌تسبیحی (Beading) مجاری صفراوی دیده می‌شود.</li>
                <li><strong>درمان:</strong>
                    <ul>
                        <li>استفاده از داروی اورسوداکسی‌کولیک اسید (Ursodeoxycholic acid - UDCA) که یک اسید صفراوی ثانویه است؛ این دارو باعث می‌شود ترشحات صفراوی مقداری رقیق‌تر شوند و همچنین میزان ترشح صفرا توسط کبد نیز کاهش پیدا می‌کند (فیدبک منفی ایجاد می‌کند) و کمک می‌کند که علائم بیمار کمتر شوند.</li>
                        <li>اگر بیمار دچار کلانژیت مکرر شود، برای او آنتی‌بیوتیک پروفیلاکتیک تجویز می‌کنیم.</li>
                        <li>اگر خارش داشته باشد، باید آن انسدادی که باعث خارش شده است را برطرف کنیم.</li>
                        <li>این بیماران به دلیل اینکه ترشح صفرای آنها کم است، دچار کمبود ویتامین‌های محلول در چربی می‌شوند و حتماً برای این بیماران باید ویتامین‌های محلول در چربی (A, D, E, K) تجویز کنیم.</li>
                        <li>اگر بیمار تنگی زیادی در مجاری صفراوی خود دارد، باید با روش‌های اتساع آندوسکوپیک (Endoscopic dilatation) آن تنگی را برطرف کنیم.</li>
                        <li>اگر بیمار دچار عوارض PSC شد (یعنی انسداد مزمن باعث نارسایی کبدی شود)، بیمار کاندید پیوند کبد خواهد بود.</li>
                    </ul>
                </li>
                <li><mark>یک سوم این بیماران (بیماران PSC) در طول عمر خود دچار کلانژیوکارسینوما می‌شوند.</mark> تشخیص کلانژیوکارسینوما با استفاده از تومور مارکر (CA 19-9) و تصویربرداری برای دیدن تومور است.</li>
            </ul>

            <h3>۷. اختلال عملکرد اسفنکتر اودی (Sphincter of Oddi Dysfunction - SOD)</h3>
            <ul>
                <li>یک اختلال حرکتی خوش‌خیم (Benign motility disorder) است. اسفنکتر اودی، اسفنکتری است که در محل ورود آمپول واتر به دوازدهه قرار دارد. هنگامی که غذا وارد دوازدهه می‌شود، این اسفنکتر توسط کوله‌سیستوکینین شل (Relax) و غیرفعال می‌شود.</li>
                <li>گاهی اوقات تون این اسفنکتر به طور غیرطبیعی بالا می‌باشد و مانع از خروج کافی شیره پانکراس و شیره صفرا می‌شود که به این بیماری SOD می‌گویند.</li>
                <li>بیماران SOD هم در معرض بیماری پانکراتیت و هم ممکن است دچار کولیک صفراوی شوند؛ یعنی همان علائمی که انسداد با سنگ صفراوی ایجاد می‌کند، SOD هم ممکن است همان علائم را ایجاد کند.</li>
            </ul>
        </section>
        
        <p class="italic-centered-note">هزاران سال است خبری از تو نیست، هزار شب قدر گذشته و هنوز یتیم مانده‌ایم!<br>امشب را کمی فکر کنیم به چیزی که نداریم و دلیل نداشتنش و چگونگی داشتنش.<br>امشب تو را می‌خواهم نه برای خودم، بلکه برای خودت و قلب شکسته‌ات.<br>امشب می‌خواهمت که یک سال دیگر زندانی گناه من نباشی.<br>اللهم عجل لولیک الفرج.</p>

        <footer>
            <p style="text-align: center; font-size: 0.9em; color: #777;">تهیه شده توسط مهدی رضایی - <a target="_blank" href="https://callmemahdi01.github.io/about">درباره</a></p>
            <p>پایان جلسه سیزدهم جزوه گوارش. موفق باشید!</p>
        </footer>
        <div class="nav-container">
            <button class="nav-button" onclick="window.location.href='12.html'">جلسه 12 (قبلی)</button>
            <button class="nav-button" onclick="alert('پایان این مجموعه از جلسات.'); return false;">جلسه بعدی</button>
        </div>
    </div>
    <script src="./note.js"></script>
    <script>
        window.addEventListener('load', () => {
            if (typeof AnnotationApp !== 'undefined') {
                new AnnotationApp('.container');
            } else {
                console.error('AnnotationApp module not loaded.');
            }
        });
    </script>
</body>
</html>